Vultureni - Borșa
#################
:date: 2010-07-09 20:20
:author: admin
:category: Cu bicicleta
:tags: 50-100km, borsa, chinteni, offroad, sosea, vultureni
:slug: vultureni-borsa

Aveam chef de-o tură cu bicicleta și vroiam să văd cum e zona de după
Deușu, deoarece până la Deușu am mai fost cu Melania și n-am fost foarte
încântați. Ce-i drept era iarnă. Așa că mi-am făcut un traseu și-am
pornit pe la ora 14.

[caption id="attachment\_561" align="alignnone" width="584"
caption="Lacul Chinteni"]\ |Lacul Chinteni|\ [/caption]

Până la Chinteni nu e nimic spectaculos. E chiar urât! De vină e boom-ul
imobiliar care-a plantat "clădiri" prin diverse locuri și a stricat
drumul. După Chinteni mașinile sunt mai puține, peisajul se mai
aerisește, dispărând vilele și chiar blocurile.

Din Deușu am luat direcția Vultureni. Drumul e frumos și e liniște. Poți
să-ți asculți în sfârșit gândurile. De la Vultureni am luat-o spre
Borșa.

[caption id="attachment\_562" align="alignnone" width="584"
caption="Satul Ciumăfaia - între Vultureni și Borșa"]\ |Satul Ciumăfaia
- între Vultureni și Borșa|\ [/caption]

În Borșa există un castel al familiei Banffy. Am vrut să-l vizitez dar
am fost suprins să aflu că e un spital de psihiatrie cronică acolo.
Cineva mi-a spus ca a fost donat, dar nu mai e nimic cum era odată. Cred
ca l-au modificat foarte mult prin interior pentru a satisface nevoile
unui spital. Un alt sătean mi-a spus ca l-au confiscat comuniștii și au
făcut spital. E păcat pentru că clădirea e într-o stare foarte bună și
ar fi bine să fie redat circuitului turistic, deși cred că vor mai trece
mulți ani până statul va construi un spital pentru a muta bolnavii
de-acolo.

Am urmat direcția Giula - Satu Lung - Pădureni. De la ieșirea din Satu
Lung începe o urcare lungă până-n Pădureni drumul fiind sub orice
critică. E o amestecătură de drum betonat cu nisip și în unele locuri cu
asfalt, dar e foarte stricat. În orice caz priveliștea este foarte
frumoasă.

[caption id="attachment\_563" align="alignnone" width="584"
caption="Satu Lung în vale"]\ |Satu Lung în vale|\ [/caption]

După ieșirea din Pădureni se mai merge pe curba de nivel o vreme, după
care începe coborârea spre șoseaua Cluj-Chinteni.

A fost o tură frumoasă, destul de liniștită după ieșirea din Chinteni și
nu foarte grea. V-o recomand!

**Hai noroc!**

.. |Lacul
Chinteni| image:: http://blog.mvmocanu.com/wp-content/uploads/2010/07/DSC_6372-1024x686.jpg
.. |Satul Ciumăfaia - între Vultureni și
Borșa| image:: http://blog.mvmocanu.com/wp-content/uploads/2010/07/DSC_6395-1024x686.jpg
.. |Satu Lung în
vale| image:: http://blog.mvmocanu.com/wp-content/uploads/2010/07/DSC_6412-1024x686.jpg

Buru
####
:date: 2010-04-25 22:00
:author: mihai
:category: Cu bicicleta
:tags: 50-100km, baisoara, buru, cheile turzii, salicea, sosea
:sidebarimage: /static/images/buru/sidebar.jpg
:slug: buru

* Data: Sâmbătă, 24 aprilie 2010
* Distanța: 97km, parcursă în 7h 5min (11h 30min cu pauze). Viteza medie
  13.7km/h (maximă 58.2km/h)
* Traseu: Sălicea, Ciurila, Petreștii de Jos, Petreștii de Mijloc, Borzești,
  Buru, Iara, Băișoara, Săvădisla, Luna de Sus
* Participanți: eu, Adi
* Poze: `aici`__

.. __: http://pics.mvmocanu.com/Ture-cu-bicicleta/Buru-24-aprilie-2010/21543264_TzkfNS#!i=1717573613&k=spn3fPf

Împreună cu `Adi`_ am pornit sâmbătă dimineața spre Piatra Secuiului.
Urma să mergem pe șosea, evitând în tura asta zonele de offroad.

.. figure:: /static/images/buru/img1.jpg
    :alt: vf-magura

    Vf. Măgura și Sălicea

Am hotărât să mergem pe la Sălicea, de unde am trecut spre Ciurila și
am continuat spre Petreștii de Jos. Am trecut pe lângă autostrada, am
ajuns și la lacurile de la Ciurila, unde ne-au întâmpinat niște copii
romi. Le-am dat ciocolată și s-au mirat tare când au aflat că venim de
la Cluj. Apropiindu-ne de Petreștii de Jos, Cheile Turzii se vedeau
frumos în departare.

.. figure:: /static/images/buru/img2.jpg
    :alt: cheile-turzii

    Cheile Turzii

În Petreștii de Jos, chiar înainte de intrarea in Cheile Turzii (pe
direcția Turda) am luat-o la dreapta spre Petreștii de Mijloc (unde
începe singura porțiune de off-road din tură; a ținut până la Buru), nu
înainte de a ne aproviziona cu apă de la o bătrânică simpatică. După ce
am trecut de Petreștii de Mijloc am făcut o pauză de masă binemeritată.

.. figure:: /static/images/buru/img3.jpg
    :alt: borzesti

    Urmează Borzești

Am continuat spre Borzești și înainte să intrăm în Borzești am luat-o
către sud. Am trecut două văi, dupa care a apărut Buru, însoțit de o
priveliște impresionantă. Am coborât în Buru pe un drum înierbat care
s-a dovedit spre final a fi folosit doar de oi si vaci. Era prea abrupt
pentru căruțe.

.. figure:: /static/images/buru/img4.jpg
    :alt: buru

    Buru în vale

În Buru am decis că mai avem prea puțin timp să ajungem până la Remetea
să vedem Piatra Secuiului. Am luat-o spre Câmpeni si după mai puțin de
un kilometru a apărut intersecția cu drumul către Băișoara, pe care l-am
și urmat. Ne-am speriat puțin la inceput de starea lui (pietruit), dar
s-a dovedit a fi așa doar pe anumite porțiuni pe o distanță de câțiva
kilometri. Drumul merge paralel cu râul Iara și zona e foarte frumoasă
si puțin circulată. Am găsit și o porțiune de șosea proaspăt asfaltată
care, împreună cu lipsa mașinilor ne-a făcut viața mai frumoasă.

.. figure:: /static/images/buru/img5.jpg
    :alt: baisoara

    Băișoara

La ieșire din Băișoara (direcția Cluj), este un drum la dreapta, care e
pitoresc. Acolo ne-am oprit să mâncăm. După Băișoara drumul este foarte
rău, mașinile sunt mai dese, iar din Săvădisla traficul începe să devină
chiar aglomerat. E bine de ocolit zona.

A fost o tură foarte frumoasă până la Săvădisla, dar din păcate cu vânt
din față, care ne-a încetinit mult și a consumat mult din energie.
Trebuie sa revin în zonă.

**Hai noroc!**

.. _Adi: http://spacetrekie.com

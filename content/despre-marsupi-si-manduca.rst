Despre Marsupi și Manduca
#########################
:date: 2012-03-20 13:28
:author: admin
:category: Hai Hui
:tags: bebe, manduca, marsupi, purtatoare, recomandari
:slug: despre-marsupi-si-manduca

Cand am făcut cursul Lamaze cu `Teodora Cătinaș`_ (despre care voi vorbi
într-un alt post), Andrei Madly ne-a prezentat produsul său numit
`Marsupi`_. După prezentare, ne-am hotărât ca în primă fază să
achiziționăm un Marsupi, ceea ce am și făcut. Tot în aceeași perioadă
aflasem de `Manduca`_ pe care eram hotărâți să o încercăm la un moment
dat.
 Marsupi este un port bebe din bumbac 100% foarte ușor de folosit. Este
și ușor de felul lui și se impachetează foarte bine, ocupând un spațiu
mic. Noi îl folosim mult prin casă, doarece nici nu se simte când e
folosit și e foarte ușor de montat/demontat. În plus, Cristina se simte
bine în el, desi nu întotdeauna. Cred că depinde de starea ei. În
ultimele zile, de când au crescut temperaturile ieșim și afară cu el și
Cristina doarme dusă pe toată durata plimbării. În plus e protejată de
pieptul mamei și nu se simte singură ca în cărucior.

La începutul lunii martie ne-a fost oferit spre `testare`_ de către
magazinul `Teri`_ un port-bebe `Manduca`_. Este un port bebe foarte bun,
exact așa cum credeam de la început, când am aflat de el. Foarte
rezistent, material bun și de bumbac pe interior. La fel ca la Marsupi,
marea parte a greutății bebelui e distribuită pe șolduri, deoarece
purtătorul nu e prins doar pe umeri, ci și pe șold. Când Cristina va mai
crește și pentru drumeții/plimbări mai lungi sigur vom achiziționa
Manduca, dar momentan ne-am oprit la Marsupi.

Încă ceva foarte important de menționat: și Marsupi și Manduca obligă
bebele să stea într-o poziție fiziologică corectă, ținând picioarele în
formă de M cu şezutul mai jos decât genunchii. Mai văd prin oraș
purtătoare de la Chicco sau alte firme în care copilașii stau cu spatele
la părinte, cu picioarele și genunchii fără nicio susținere. Acestea pot
face rău copilașului, deoarece pot agrava displazia de șold a
copilașului în caz că acesta o are și parintele nu știe.

.. _Teodora Cătinaș: http://www.burticamea.ro/
.. _Marsupi: http://marsupi.ro/
.. _Manduca: http://www.manduca-baby-carrier.eu/
.. _testare: https://www.facebook.com/groups/mamici/doc/324883097542378/
.. _Teri: http://teri.ro/
.. _Manduca: http://www.teri.ro/Bebe-la-plimbare/Port-bebe/Manduca/prod_199.html

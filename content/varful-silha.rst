Vârful Silha
############
:date: 2010-08-12 08:41
:author: mihai
:category: Cu bicicleta
:tags: 50-100km, maguri-racatau, marisel, valea racatau, vf silha
:slug: varful-silha

* Data: Sâmbătă, 31 iulie 2010
* Distanța: 66km, parcursă în 6h (11h cu pauze). Viteza medie 10km/h (maximă
  54km/h)
* Traseu: Măguri-Răcătău, Robești, Măguri, Dobruș, Valea Răcătău, Valea
  Broscaru, Varful Silha, Valea Cracilor (Dobruș), Crucea lui Avram Iancu,
  Șoarecu, Valea Răcătău, Măguri-Răcătău
* Participanți: eu, Jeno, Zoli
* Poze: `aici făcute de mine`_. Făcute de `Jeno`_

Am fost într-o nouă `tură propusă de Jeno`_, de această dată mai
dificilă și mai lungă.

.. figure:: /static/images/varful-silha/img1.jpg
    :alt: maguri

    Măguri

Am urcat spre Măguri pe urcarea de la Robești, o urcare foarte grea dar
nu foarte lungă (puțin peste 4 km). Drumul este pietruit și foarte bun
pentru bicicletă. Din Măguri am coborât în Dobruș, unde este o colonie
temporară de romi. Sunt la cules de afine.

În Dobruș am trecut podul peste Valea Cracilor (Dobruș) și am început să
urcăm pe Valea Răcătău pe un drum cu noroi în multe locuri. De pe
versantul din partea dreaptă a drumului coboară multe pârâie către Valea
Răcătău.

.. figure:: /static/images/varful-silha/img2.jpg
    :alt: valea-racataului

    Valea Răcătău

Către Vârful Silha am luat-o pe Valea Broscaru, deși inițial traseul era
pe la Steaua. Pe Valea Broscarului e foarte frumos și liniște (nu sunt
tăietori de lemne). Poate doar câte un taur nepăsător și niște vaci mai
ai ocazia să întâlnești.

.. figure:: /static/images/varful-silha/img3.jpg
    :alt: valea-broscaru

    Valea Broscaru

Drumul iese în șaua Lămășoaia-Petreasa unde ai o panoramă frumoasă către
cătunele care aparțin de Horea. Drumul continuă către N-V fiind marcat
cu bandă roșie, dar noi am luat-o pe drumul care merge prin pârâul
Broscaru. După câteva sute de metri, drumul se transformă în cărare,
unde am împins bicicletele aproximativ 1 km până am ieșit din pădure.

De pe Vârful Silha ai o priveliște panoramică de unde se pot vedea
Munții Bihorului, Vlădeasa, Muntele Mare și multe văi. Am coborât înspre
Valea Dobruș pe un drum devenit vale, unde am și împins bicicletele și
care e foarte prost. N-am urmat drumul marcat pe hartă - poate dacă o
făceam ajungeam mai repede.

Și pe valea Dobruș sunt multe locuri cu noroi, dar ăsta e
mountainbike-ul :D. Înainte să ajungem în Dobruș este un drum pe care
l-am urmat și care urcă la Crucea lui Avram Iancu din Mărișel. Și pe
acest drum și la Crucea lui Avram Iancu sunt mulți romi care culeg afine
și ciuperci.

.. figure:: /static/images/varful-silha/img5.jpg
    :alt: valea-racataului

    Valea Răcătău

Din Mărișel am urmat drumul care duce către Măguri-Răcătău, doar că în
loc să coborâm pe Drumul Generalului, am urmat un drum care coboară din
Șoarecu la dreapta după o casă care are o cruce lângă gard.

Am ajuns în Valea Răcătău, dupa care la mășină și la Cluj. După părerea
mea, cea mai făină tură.

Mersi Jeno

.. _tură propusă de Jeno: http://www.ciclism.ro/forums/index.php?/topic/1050-ture-pentru-clujeni/page__view__findpost__p__377684
.. _aici făcute de mine: http://pics.mvmocanu.com/Ture-cu-bicicleta/Varful-Silha-31-iulie-2010/21541404_JfdzRG#!i=1717429269&k=zGvFjs9
.. _Jeno: http://picasaweb.google.com/csuporj5/VarfulSilha

Vârful Buturii
##############
:date: 2010-07-26 16:27
:author: mihai
:category: Cu bicicleta
:slug: varful-buturii
:tags: offroad, vf buturii, 50-100km, maguri-racatau

* Data: Sâmbătă, 24 iulie 2010
* Distanța: aproximativ 30km parcursă cu o viteză medie de aproximativ 10km/h
* Traseu: Măguri-Răcătău, pârâul Negruța, Bușești, Oțelești, Balta, coborârea
  pe lângă pârâul Păltinița, Măguri-Răcătău
* Participanți: eu, `Jeno`_, Szilard
* Poze: `aici`_

Jeno a propus o tură pe `forum`_ și mi-a plăcut propunerea lui. Am mai
încercat o dată să urc spre Dobrin, dar mi s-a rupt schimbătorul atunci
și a trebuit să mă întorc după ce am urcat vreo 2 km (`poze de-atunci`_).

.. figure:: /static/images/varful-buturii/img1.jpg
    :alt: paraul-negruta

    Pârâul Negruța pe urcarea spre Dobrin

Vreau să-i mulțumesc lui Jeno că a scurtat tura cu 65km pe care ar fi
trebuit să-i parcurg pe șosea dacă nu m-ar fi luat cu mașina.

Când am ajuns în șaua de la Dobrin, am luat-o spre Vârful Buturii (spre
nord) și am mers spre Chicera lui Matei. Drumul pe culme este foarte
frumos, peisajul modificându-se la fiecare curbă. Au fost ceva bălți pe
drum, unele s-au putut ocoli, la altele a fost nevoie să mă dau jos de
pe bicicletă.

.. figure:: /static/images/varful-buturii/img2.jpg
    :alt: panorama

    Panoramă

Din Măguri-Răcătău până pe la Bușești sunt multe izvoare, iar undeva
prin Oțelești este chiar un magazin unde am văzut că se servește și bere
la halbă :).

La Balta am coborât spre Măguri-Răcătău pe un drum care merge către
pârâul Păltinița. Drumul este foarte abrupt (dacă s-ar urca pe-acolo
doar s-ar împinge bicicleta) și la un moment dat apare o intersecție cu
un drum la dreapta cu o poartă iar la stânga cu un drum înierbat.
Greșeala noastră a fost că n-am oprit să ne uitam pe hartă și am luat-o
pe cel înierbat când de fapt trebuia să deschidem poarta și să mergem
mai departe pe drumul cel bun. Astfel că am ajuns pe un vechi drum care
n-a mai fost folosit.

.. figure:: /static/images/varful-buturii/img3.jpg
    :alt: drum-vechi

    Drumul vechi pe care am coborât

La un moment dat când am ajuns la pârâul Păltinița drumul a dispărut
complet. În acel moment Jeno s-a uitat pe hartă și a văzut că este o
cărare și am continuat coborârea împingând bicicletele. După câteva sute
de metri de pietre mari, vegetație până la brâu am ajuns iar la drumul
dezafectat, care ne-a scos la drumul pe care trebuia să fim dacă
deschideam poarta.

O tură foarte frumoasă cu multe puncte de belvedere, cu puțină ploaie,
mașini deloc și mult aer curat.

Mersi Jeno pentru tură!

.. _forum: http://www.ciclism.ro/forums/index.php?/topic/1050-ture-pentru-clujeni/
.. _poze de-atunci: http://pics.mvmocanu.com/Ture-cu-bicicleta/Tura-scurta-6-iunie-2010/21540742_BphmFm#!i=1717376414&k=29WCDf2
.. _aici: http://pics.mvmocanu.com/Ture-cu-bicicleta/Vf-Buturii-24-iulie-2010/21541368_8t54mR#!i=1717426131&k=wTS8zvH
.. _Jeno: http://csuporj.blogspot.com/

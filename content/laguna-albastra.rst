Laguna Albastră
###############
:date: 2011-03-17 23:59
:author: mihai
:category: Cu bicicleta
:tags: 50-100km, laguna albastra, sosea
:slug: laguna-albastra

* Data: Duminică, 13 martie 2011
* Participanți: aproximativ 20 de persoane
* Poze: `făcute de mine`_ sau `aici`_ făcute de echipa Clujul Pedalează
* Harta: pe `GPSies`_

`Clujul Pedalează`_ a organizat o tură de început de primăvară până la
Laguna Albastră. Au anunțat tura pe `pagina de facebook`_ și s-au strâns
în jur de 20 de persoane. Am rămăs plăcut suprins de câți oameni au
venit. Probabil și din cauza activității celor de la **Clujul
Pedalează** din ultima vreme.

.. figure:: /static/images/laguna-albastra/img1.jpg
    :alt: la-drum

    La drum

Astfel la ora 10.20 am pornit în șir indian pe drumul european ce duce
către Zalău, urmând să părăsim drumul european cu direcția Aghireșu. Pe
șoseaua secundară au fost puține mașini și am putut pedala în grup fără
grija lor. Am trecut si pe lângă un fel de biserică (cred că ungurească)
cu cimitir foarte frumos și vechi care era situată între Gârbău și
Aghireș Fabrici.

.. figure:: /static/images/laguna-albastra/img2.jpg
    :alt: cimitir

    Cimitir vechi

Laguna albastră era înghețată și era ceva noroi pe-acolo, dar important
și de multe ori mai frumos e drumul până la destinație. Astfel că a
meritat sa ajungem acolo. În pauza pe care am făcut-o la Laguna Albastră
am aflat și unele vești despre **Clujul Pedalează**, pe care le veți
afla și voi la momentul potrivit.

La întoarcere grupul a decis să mai facem o urcare și să trecem de la
Gârbău la Căpușu Mare. Aproximativ 4 km de urcare (asfalt cu gropi) si 4
km de coborâre (asfalt ca-n palmă). De la Căpușu Mare până la Cluj am
venit în șir indian. Probleme în trafic n-am avut, doar puține mașini,
considerând că trebuie să ne atenționeze că se apropie ne-au claxonat,
desi nu era necesar.

.. figure:: /static/images/laguna-albastra/img3.jpg
    :alt: intre-garbau-si-capusu-mare

    Între Gârbău și Căpușu Mare

Tura a fost foarte frumoasă. Mă bucur că a fost organizată de **Clujul
Pedalează** și au dat astfel ocazia și unor începători să guste ieșirile
cu bicicleta dintr-un Cluj destul de aglomerat și prăfuit.

.. _Clujul Pedalează: http://clujulpedaleaza.ro/
.. _pagina de facebook: http://www.facebook.com/pedaleaza
.. _făcute de mine: http://pics.hapci.us/ture/2011_03_13_LagunaAlbastra/
.. _aici: https://picasaweb.google.com/clujulpedaleaza/TuraDin13032011LagunaAlbastra
.. _GPSies: http://www.gpsies.com/map.do?fileId=mowhogzklgvlkrps

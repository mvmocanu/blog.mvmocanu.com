Valea Ierii
###########
:date: 2010-05-02 18:32
:author: mihai
:category: Cu bicicleta
:tags: 50-100km, baisoara, offroad, plopi, salicea, sosea, valea ierii
:sidebarimage: /static/images/savadisla/sidebar.jpg
:slug: valea-ierii

* Data: Sâmbătă, 01 mai 2010
* Distanţa: 88km, parcursă în 6h 55min (13h cu pauze). Viteza medie 12.6km/h
  (maximă 44.5km/h)
* Traseu: Luna de Sus, Săvădisla, Finișel, Plopi, Valea Ierii, Băișoara, Săcel,
  Filea de Sus, Filea de Jos, Vălișoara, Sălicea
* Participanţi: eu, Melania, Adi
* Poze: `aici`__

.. __: http://pics.mvmocanu.com/Ture-cu-bicicleta/Valea-Ierii-1-mai-2010/21544021_P438Td#!i=1717626325&k=LzhHgpw

De 1 mai ne-am hotărât să mergem la Muntele Băișorii. Am pornit de
dimineață și am avut neplăcuta surpriză să găsim drumul foarte aglomerat
până la Luna de Sus. Din păcate traficul a fost la fel (nu chiar ca pe
E60) și după ce am intrat în Luna de Sus. Speram ca din Săvădisla să se
mai răreasca mașinile. O scurtă pauză ne-a adus cu harta în față și un
nou traseu: s-o luăm spre Finișel, ajungem în Plopi după care coborâm în
Valea Ierii și-o luăm spre Băișoara.

.. figure:: /static/images/savadisla/img1.jpg
    :alt: la-savadisla

    În Săvădisla, căutând trasee alternative

Imediat cum am ieșit de pe drumul către Băișoara s-a simțit o liniște
primăvăratică ce ne-a bucurat și relaxat. Am aflat înainte să ajungem în
Finișel de la o doamnă pe bicicletă că avem de urcat 12 km până la
Plopi. Ne-am alimentat cu apă din sat și-am pornit pe o urcare foarte
frumoasă către Plopi. 1 mai a scos mulți oameni la picnic și câțiva
kilometri de la ieșirea din Finișel i-am intalnit pe drum, dar pe măsură
ce noi urcam, se tot răreau.

.. figure:: /static/images/savadisla/img2.jpg
    :alt: catre-plopi

    Către Plopi

La ora 14 am ajuns în vârf, la Plopi. De sus se vedea în nord-est o
bucată de Cluj și spre sud Valea Ierii. Am găsit un izvor cu apă foarte
bună si ne-am pus la masă cu o priveliște frumoasă la orizont și satul
Valea Ierii jos în vale.

.. figure:: /static/images/savadisla/img3.jpg
    :alt: varful-ghergheleu

    Vârful Ghergheleu și Valea Ierii

După ce-am terminat de mâncat, a început drumul spre casă. Am coborât în
Valea Ierii si-am urmat direcția Băișoara. În Băișoara am luat-o spre
Cluj, dar dorind să fim cât mai puțin pe drumurile aglomerate, în Săcel
am luat-o către Filea de Sus.

.. figure:: /static/images/savadisla/img4.jpg
    :alt: intre-sacel-si-filea-de-sus

    Între Săcel și Filea de Sus

După Filea de Jos aveam două posibilități: s-o luăm către Petreștii de
Jos și pe urmă Ciurila, Sălicea sau să mergem la Vălișoara unde să
trecem dealul direct în Sălicea (am mai trecut același deal în iarnă).
Am ales a doua văriantă, din păcate. De ce? Pentru că drumul care apărea
pe hartă către Vălișoara a dispărut după construcția autostrăzii. Am
găsit o posibilitate să trecem pe sub autostradă și am reușit într-un
final după un offroad urât în care-am împins bicicletele să ajungem la
un drum care să ne treacă dealul spre Sălicea.

.. figure:: /static/images/savadisla/img5.jpg
    :alt: salicea-departe

    Sălicea în depărtare

Am ajuns în vârful dealului la ora 20, am mâncat ultimele provizii,
pentru că ne-a cam secat de energii ascensiunea din Vălișoara și am
început să coborâm în Sălicea. Pe la 20:40 eram pe Platoul Penii, de
unde a început coborârea până la Vila Tușa. Când am ajuns la Vila Tușa
era complet întuneric afară.

**Hai noroc!**

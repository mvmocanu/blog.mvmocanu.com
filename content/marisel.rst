Mărișel
#######
:date: 2010-07-09 19:47
:author: mihai
:category: Cu bicicleta
:tags: >100km, maguri-racatau, marisel, offroad, sosea
:sidebarimage: /images/marisel/sidebar.jpg
:slug: marisel

* Data: Duminică, 4 iulie 2010
* Distanţa: 110km, parcursă în 6h 40min (10h 40min cu pauze). Viteza medie
  16.4km/h (maximă 56.5km/h)
* Traseu: Gilău, Someșu Rece, Măguri Răcătău, Drumul Generalului, Mărișel,
  Someșu Cald
* Participanţi: eu, Cosmin
* Poze: `aici`_

Împreună cu Cosmin ne-am gândit la un traseu pe Dealul Arsuri, Muntele
Ijar și să coborâm în Someșu Rece, dar aveam să aflăm că vremea are alte
planuri cu noi.

.. figure:: /images/marisel/img1.jpg
    :alt: valea-somesului-rece

    Valea Someșului Rece

Până în Măguri-Răcătău a fost frumos și soare, dar când am făcut o mică
pauză înainte de urcarea pe Drumul Generalului, a început să sufle un
vânt care nu-mi prevestea nimic bun :(. Totuși am început să urcăm. După
ce am ieșit din pădure, au apărut și primii stropi de ploaie. Am crezut
că e ceva trecător și ne-am continuat drumul.

.. figure:: /images/marisel/img2.jpg
    :alt: nori

    Ne îndreptam spre ei...

Am reușit să ajungem până la școala din vârf, deși ne-a plouat puțin.
Dar nu era o ploaie torențială. Când am ajuns la școală, a ajuns și
ploaia torențială. Așa că am decis să mergem spre Mărișel și să coborâm
pe șosea. O altă greșeala. Trebuia să ne întoarcem. Dar credeam ca e o
simplă ploaie de vară.

.. figure:: /images/marisel/img3.jpg
    :alt: alte-planuri

    Natura avea alte planuri cu noi

Până la Mărișel a mai plouat puțin, dar nimic special. Am ajuns cu bine
în Mărișel, unde ne-am oprit să mâncăm. E important de menționat că nu
ploua când ne-am oprit să mâncăm. După ce am terminat de mâncat a
început să picure. Credeam că e ceva trecător... Din momentul în care am
început să coborâm ne-a plouat continuu. Torențial. Pe șosea erau râuri
de la ploaie. Nu aveam niciun adăpost. Când ne-am apropiat de barajul
Tarnița s-a mai liniștit puțin vremea. Doar picura. Pe lângă lacul
Someșul Cald a început să iasă soarele. Dar noi eram prea uzi, așa că
l-am chemat pe fratele meu cu mașina după noi. Din păcate era cam mică
așa că a plecat doar Cosmin, urmând să se întoarcă după mine. Între timp
mi s-au mai uscat hainele și am mărit puțin ritmul. Am reușit să ajung
în Cluj pe bicicletă.

Coborârea de la Mărișel e foarte interesantă. Cel puțin pe ploaie
torențială :)).

**Hai noroc!**

.. _aici: http://pics.mvmocanu.com/Ture-cu-bicicleta/Tura-ploioasa-5-iulie-2010/21541061_MRcTqB

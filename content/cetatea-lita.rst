Cetatea Lita
############
:date: 2010-07-19 14:53
:author: admin
:category: Cu bicicleta
:tags: 50-100km, cetatea lita, plopi, valea ierii
:slug: cetatea-lita

Împreună cu Adi și cu Andrei am pornit sâmbătă dimineața spre Cetatea
Lita. Traseul până la Lita este același cu cel descris în postul cu
`tura de la Băișoara`_ cu mențiunea că în Vălișoara imediat după ce am
trecut pe sub autostradă am luat-o la dreapta pe un deal foarte abrupt
(push bike). Am ieșit în drumul făcut de Bechtel care duce până aproape
de Lita.

[caption id="attachment\_576" align="alignnone" width="584"
caption="Liteni în vale"]\ |Liteni în vale|\ [/caption]

În Lita am hotărât să mergem prin sat și să ocolim drumul județean
urmând să urcăm la ieșirea din Lita în drumul județean pe un drum de
hotar. Drumul prin Lita este liniștit și proaspăt asfaltat. După ce se
intră în Liteni, se trece de curbă și pe urmă se ia pe o uliță la
dreapta. Noi am întrebam și ne-au explicat localnicii. Am urmat drumul
care duce către Piatra Mare (dealul cel mai mare cu două relee). Am
ocolit Piatra Mare prin stânga și am ieșit pe o culme de unde se vede
cetatea.

[caption id="attachment\_577" align="alignnone" width="584"
caption="Cetatea Lita"]\ |Cetatea Lita|\ [/caption]

Zona este absolut superbă. Stânci multe, pădure, un pic sălbatică. Cred
că una dintre cauze este faptul că nu se poate ajunge cu mașina. De pe
acea culme se vede și înspre Liteni, Săcel și înspre Valea Ierii. Drumul
ajunge la un perete de stâncă mare, pe lângă care se poate coborâ la
cetate prin partea stângă.

[caption id="attachment\_578" align="alignnone" width="584"
caption="Stânca pe lângă care am coborât"]\ |Stânca pe lângă care am
coborât|\ [/caption]

Din cetatea mai există doar ruinele. Este atestată documentar din 1324.
A fost grav avariată în 1562 ca urmare a exploziei magaziilor de pulbere
în urma unui asediu. Există o cărare mică care urcă în cetate, dar
trebuie avut grijă la zidurile cetății pentru că sunt foarte vechi.

[caption id="attachment\_579" align="alignnone" width="584"
caption="Ruinele Cetății Lita"]\ |Ruinele Cetății Lita|\ [/caption]

Am făcut o pauză de masă la baza cetății, după care am coborât prin
nord-vestul cetății pe o cărare pe lângă pârâul Carpenilor (partea
estică a pârâului). Din când în când se mai vede marcajul triunghi roșu,
dar doar conturul triunghiului și foarte slab. Am ieșit într-o poiană
după care a trebuit să trecem pe cealaltă parte a pârâului. Inițial n-am
trecut și am ajuns în niște grădini, așa că ne-am întors puțin. Am ieșit
la șosea în locul numit "La Poruț".

[caption id="attachment\_580" align="alignnone" width="584"
caption="Cimitirul eroilor de la Plopi"]\ |Cimitirul eroilor de la
Plopi|\ [/caption]

Am urmat șoseaua înspre Valea Ierii, unde am urcat la Plopi. Am coborât
în Finișel de unde am ajuns rapid în Săvădisla și de-aici pe șosea
până-n Florești. Traficul a fost destul de mare pe drumul european,
astfel că în Florești am trecut lacul Florești și am urcat pe drumul
care trece pe lângă poligonul militar și am venit pe curba de nivel până
pe strada Donath din Cluj.

Recomand cu căldură vizitarea Cetății Lita!

**Hai noroc!**

.. _tura de la Băișoara: http://blog.mvmocanu.com/statiunea-baisoara-muntele-sacelului/

.. |Liteni în
vale| image:: http://blog.mvmocanu.com/wp-content/uploads/2010/07/DSC_6621-1024x685.jpg
.. |Cetatea
Lita| image:: http://blog.mvmocanu.com/wp-content/uploads/2010/07/DSC_6650-1024x685.jpg
.. |Stânca pe lângă care am
coborât| image:: http://blog.mvmocanu.com/wp-content/uploads/2010/07/DSC_6666-e1332281257127-685x1024.jpg
.. |Ruinele Cetății
Lita| image:: http://blog.mvmocanu.com/wp-content/uploads/2010/07/DSC_6677-1024x685.jpg
.. |Cimitirul eroilor de la
Plopi| image:: http://blog.mvmocanu.com/wp-content/uploads/2010/07/DSC_6713-1024x685.jpg

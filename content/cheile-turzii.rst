Cheile Turzii
#############
:date: 2011-03-28 20:10
:author: admin
:category: Cu bicicleta
:tags: 50-100km, cheile turzii, offroad, sosea
:slug: cheile-turzii

`Clujul Pedalează`_ a organizat din nou o tură memorabilă. S-au strâns
iar peste 20 de bicicliști dornici de pedalare. Printre ei și `Alex
Buckland`_ (din Anglia) și un tip din Norvegia (cred) la care nu i-am
reținut numele. Interesant este că tipul din Norvegia sosise pentru
prima dată în România cu o seară înainte de tură.

[caption id="attachment\_399" align="alignnone" width="584"
caption="Regrupare la Platoul Penii"]\ |Regrupare la Platoul
Penii|\ [/caption]
 Traseul a fost frumos, condimentat cu de toate, numai bun și pentru
începători și pentru a reîncepe sezonul de pedalat. La câțiva kilometri
sau la intersecții ne regrupam să nu rămână nimeni în urmă.

Am ales să nu mergem pe șosea pe la Sălicea - Ciurila ci să intrăm pe
offroad și să coborâm prin Pruniș. O coborâre frumoasă și lungă, iar în
Pruniș este un asfalt foarte fain. La un popas de umplut bidoane în
Pruniș am stat la povești și cu o bătrânică tare curioasă de unde venim
atâția...

Când am ajuns lângă autostradă am fost surprinși de un vânt puternic
care ne-a dus până-n Cheile Turzii foarte repede. Problema era că la
întoarcere acel vânt avea să sufle din față. Am ales să urcăm pe platou,
dar a fost dificil pentru că vântul care ne-a dus în Chei acum sufla din
față.

[caption id="attachment\_402" align="alignnone" width="584"
caption="Pauză pe platoul nordic de la Cheile Turzii"]\ |Pauză pe
platoul nordic de la Cheile Turzii|\ [/caption]

La întoarcere s-a schimbat traseul din cauza vântului și am ales să ne
întoarcem pe drumul care duce la satul Micești să fim oarecum în vale și
să fentăm vântul.

După ce am trecut de lacul Micești o ploaie torențială plus un vânt din
față ne-a acompaniat de jos din vale până sus la Casele Micești. A fost
dureros de greu de mers împotriva acelor rafale de vânt. Din cauza ploii
ne-am cam pierdut unii de alții în sensul că cei care erau în față au
tot mers că să scape de ploaie, astfel că la Casele Micești am ajuns 13
din peste 20.

De sus de la Casele Micești am intrat pe banda roșie, iar la ieșirea în
Făget am făcut și-o poză de grup cu cei care au mai rămas (eu sunt în
spatele aparatului).

[caption id="attachment\_403" align="alignnone" width="584"
caption="Grupul înzecit de ploaie"]\ |Grupul înzecit de
ploaie|\ [/caption]

O chestie mi-a plăcut foarte mult: unuia din grup i s-a rupt șeaua, iar
Levi i-a dat bicicleta lui și a luat-o el pe cea cu șeaua ruptă. Jos
pălăria. Totuși, cel căruia i s-a rupt șeaua ar fi trebuit să mai facă
schimb cu Levi din când în când.

Ca o ultimă veste, Clujul Pedalează este acum un club cu acte în regulă
și în cel mai scurt timp se vor putea face și înscrieri.

Mersi Clujul Pedalează.

.. _Clujul Pedalează: http://clujulpedaleaza.ro
.. _Alex Buckland: http://www.alexbuckland.com/we-finally-made-it-to-turda-gorge-but-it-wasn

.. |Regrupare la Platoul
Penii| image:: http://blog.mvmocanu.com/wp-content/uploads/2011/03/DSC_2512-1024x686.jpg
.. |Pauză pe platoul nordic de la Cheile
Turzii| image:: http://blog.mvmocanu.com/wp-content/uploads/2012/02/DSC_2599-1024x685.jpg
.. |Grupul înzecit de
ploaie| image:: http://blog.mvmocanu.com/wp-content/uploads/2012/02/DSC_2629-1024x684.jpg

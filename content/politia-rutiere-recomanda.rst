Politia rutiera recomanda
#########################
:date: 2007-07-23 13:19
:author: admin
:category: Hai Hui
:tags: cluj, dezolant, people, romania
:slug: politia-rutiere-recomanda

Acest inceput de propozitie il citesc/aud in toate stirile care au
legatura cu accidentele de circulatie. "Politia rutiera recomanda" sa nu
se treaca strada prin locuri nepermise, sa se respecte regulile de
circulatie samd. Dar politia rutiera se opreste doar la recomandari,
pentru ca atunci cand vine vorba de luat masuri, politia rutiera nu mai
exista. Nu-mi aduc aminte sa fi citit "Politia rutiera a luat masura"
bla bla bla, decat dupa vreun accident grav sau foarte grav (vezi cel de
pe A2).

Azi dimineata stand in statia de autobuz, am vazut doi oameni care
stateau in mijlocul drumului. Asteptau sa treaca masina politiei sa
poata traversa si ei. Printr-un loc nepermis. Politistii si-au continuat
drumul. Dupa ce o sa fie ceva accident grav in acea zona, pe langa
recomandarile politistilor, probabil voi vedea si niste masuri. Pana
atunci, raman cu recomandari si cu masina de politie mergand mai departe
nepasatoare.

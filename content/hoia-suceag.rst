Hoia - Suceagu
##############
:date: 2010-08-25 11:30
:author: admin
:category: Cu bicicleta
:tags: hoia, offroad, suceagu
:slug: hoia-suceag

Împreună cu Melania am facut o tură de relaxare după ce în urmă cu o zi
fusesem până la `Muntele Mare`_. Am decis să mergem prin Hoia și să
coborâm în Suceagu. Nu mai fusesem niciodată în Suceagu, dar știam că
drumurile din Hoia sunt frumoase și foarte bune de relaxare.

Astfel că pe la ora 14 am pornit. Obosit după tura din urmă cu o zi, am
facut o pauză scurtă de cafea pe malul Someșului.

[caption id="attachment\_612" align="alignnone" width="584"
caption="Pauza de cafea"]\ |Pauza de cafea|\ [/caption]
 Am urcat din capăt de la Donath sus în deal pe lângă blocurile
construite pe jumătate și părăsite din cauza crizei, după care am
continuat pe creastă. Am ajuns la Dealul Melcului unde era să coborâm în
Suceagu, dar ne-am dat seama rapid și ne-am întors să mergem spre Dealul
Suceagului. La urcarea pe Dealul Suceagului am împins bicicletele, dar
am ajuns rapid sus de unde aveam o panoramă frumoasă asupra Văii
Someșului.

[caption id="attachment\_613" align="alignnone" width="584"
caption="Valea Someșului și Gilău"]\ |Valea Someșului și
Gilău|\ [/caption]

De pe Dealul Suceagului am coborât către vest, la un moment dat drumul
pierzându-se dar am ajuns din nou la un drum care coboară spre Suceagu
pe lângă niște ferme. Suceagu este un sat frumos cu un asfalt ca-n
palmă. Chiar înainte să ajungem la Halta Suceagu am luat-o la dreapta
către o fermă. Apărea pe harta un drum care merge spre Baciu paralel cu
calea ferată în dreapta acesteia, dar nu-l găseam. Trebuia trecut prin
curtea fermei. Se pare că nu e o problemă asta. Am vorbit cu paznicul și
ne-a lăsat fără probleme. Am ajuns în Baciu, apoi am continuat tot
paralel cu calea ferată până am ajuns la Cheile Baciului, după care am
ieșit pentru aproximativ un kilometru pe drumul european până la
Tăietura Turcului, unde am luat-o către stadionul CFR și am ajuns din
nou în oraș.

O tură foarte bună pentru relaxare și pentru începători. Dealuri ușoare,
panorame frumoase, drumuri bune (dacă nu e noroi).

Iată cum a văzut Melania tura:

    Am fost duminică într-o tură pe lângă Cluj.

    Ne-am pornit pe la 2 și ceva după-masa. Am ieșit din oraș pe la
    capătul lui Grigorescu. Când am ajuns pe primul deal și am văzut
    Clujul în depărtare mi-am adus aminte de ce-mi place întotdeauna să
    ies din Cluj și să-l vad de sus: toți rămân în urmă, minusculi, cu
    dramele lor minuscule, cu bucuriile și viețile lor minuscule...

    Și mă simt și eu în sfârșit minusculă... aproape deloc! Dispar în
    natura cu care devin una - fără gânduri, fără dileme, fără griji...
    doar eu!

    Am continuat drumul, pe coastă, paralel cu drumul european de jos
    care duce spre Gilău. Am ajuns până în dreptul Gilăului. Apoi a
    început coborârea spre Baciu. Am trecut printr-un lan de porumb,
    printr-un sat frumos, printr-o livadă sălbatică în care Mihai a
    mâncat corcodușe (am uitat să-l întreb dacă i-au plăcut) și într-un
    final am ajuns în Cluj. A fost o zi și o tură frumoasă! Aș
    recomanda-o oricui! :)

.. _Muntele Mare: http://blog.mvmocanu.com/muntele-mare/

.. |Pauza de
cafea| image:: http://blog.mvmocanu.com/wp-content/uploads/2010/08/DSC_7962-1024x685.jpg
.. |Valea Someșului și
Gilău| image:: http://blog.mvmocanu.com/wp-content/uploads/2010/08/DSC_8036-1024x685.jpg
